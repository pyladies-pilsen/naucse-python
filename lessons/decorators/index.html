<h1 id="dekoratory">Dekorátory
<a href="#header-dekoratory" class="header-link">#</a>
</h1>
<p>V této lekci se nebudeme věnovat žádné externí knihovně. Místo toho se seznámíme
s jednou vlastností Pythonu, kterou knihovny často využívají, a která obvykle
vypadá trochu magicky.</p>
<p>Touto vlastností jsou <em>dekorátory</em>.</p>
<p><em>Dekorátory</em> se hodí tehdy, když potřebujeme upravit chování nějaké funkce, ale
nechceme ji přímo upravovat.</p>
<h2 id="teorie_do_zacatku">Teorie do začátku
<a href="#header-teorie_do_zacatku" class="header-link">#</a>
</h2>
<p>Co je to vlastně dekorátor? Dekorátor je vlastně jenom funkce, která dostane
jeden argument a vrátí jednu hodnotu. Je ale trochu speciální v tom, že jak
argument, tak návratová hodnota jsou zase jiné funkce.</p>
<div class="admonition note"><p>Funkcím, které operují nad jinými funkcemi, říkáme <em>funkce vyššího řádu</em>.</p>
</div><p>Použití dekorátorů v kódu vypadá zhruba takto:</p>
<div class="highlight"><pre><span></span><span class="nd">@dekorator</span>
<span class="k">def</span> <span class="nf">funkce</span><span class="p">():</span>
    <span class="k">pass</span>
</pre></div><p>Tento zápis se zavináčem je jenom <em>syntaktický cukr</em>. Usnadňuje nám zápis, ale
chová se přesně stejně jako následující kód, na kterém je lépe vidět, že
<code>dekorator</code> je funkce:</p>
<div class="highlight"><pre><span></span><span class="k">def</span> <span class="nf">funkce</span><span class="p">():</span>
    <span class="k">pass</span>
<span class="n">funkce</span> <span class="o">=</span> <span class="n">dekorator</span><span class="p">(</span><span class="n">funkce</span><span class="p">)</span>
</pre></div><p>Na řádku za zavináčem může být libovolný výraz, který po vyhodnocení vrátí
funkci, která má požadované rozhraní.</p>
<h2 id="priklad_0_registrace_funkci">Přiklad 0 – registrace funkcí
<a href="#header-priklad_0_registrace_funkci" class="header-link">#</a>
</h2>
<p>Jak už při programování bývá zvykem, náš první dekorátor nás pozdraví.</p>
<p>Začneme s jednoduchým programem, který definuje funkci pro pozdrav a zavolá ji.</p>
<div class="highlight"><pre><span></span><span class="k">def</span> <span class="nf">ahoj</span><span class="p">():</span>
    <span class="nb">print</span><span class="p">(</span><span class="s2">&quot;Ahoj&quot;</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="n">ahoj</span><span class="p">()</span>
</pre></div><p>Do tohoto programu bychom rádi přidali další pozdravy, a zavolali je všechny.</p>
<div class="highlight"><pre><span></span><span class="k">def</span> <span class="nf">ahoj</span><span class="p">():</span>
    <span class="nb">print</span><span class="p">(</span><span class="s2">&quot;Ahoj&quot;</span><span class="p">)</span>


<span class="k">def</span> <span class="nf">nazdar</span><span class="p">():</span>
    <span class="nb">print</span><span class="p">(</span><span class="s2">&quot;Nazdar&quot;</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="n">ahoj</span><span class="p">()</span>
    <span class="n">nazdar</span><span class="p">()</span>
</pre></div><p>Tento přístup ale povede k tomu, že by na konci byl dlouhý seznam pozdravů.
Můžeme si funkce rovnou uložit do seznamu a potom přes něj jenom iterovat.</p>
<div class="highlight"><pre><span></span><span class="k">def</span> <span class="nf">ahoj</span><span class="p">():</span>
    <span class="nb">print</span><span class="p">(</span><span class="s2">&quot;Ahoj&quot;</span><span class="p">)</span>


<span class="k">def</span> <span class="nf">nazdar</span><span class="p">():</span>
    <span class="nb">print</span><span class="p">(</span><span class="s2">&quot;Nazdar&quot;</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="n">funkce</span> <span class="o">=</span> <span class="p">[</span><span class="n">ahoj</span><span class="p">,</span> <span class="n">nazdar</span><span class="p">]</span>
    <span class="k">for</span> <span class="n">f</span> <span class="ow">in</span> <span class="n">funkce</span><span class="p">:</span>
        <span class="n">f</span><span class="p">()</span>
</pre></div><p>A jako poslední krok přidáme dekorátor, který nám bude funkce rovnou přidávat
do seznamu.</p>
<div class="highlight"><pre><span></span><span class="n">funkce</span> <span class="o">=</span> <span class="p">[]</span>


<span class="k">def</span> <span class="nf">pridej_pozdrav</span><span class="p">(</span><span class="n">func</span><span class="p">):</span>
    <span class="n">funkce</span><span class="o">.</span><span class="n">append</span><span class="p">(</span><span class="n">func</span><span class="p">)</span>
    <span class="k">return</span> <span class="n">func</span>


<span class="nd">@pridej_pozdrav</span>
<span class="k">def</span> <span class="nf">ahoj</span><span class="p">():</span>
    <span class="nb">print</span><span class="p">(</span><span class="s2">&quot;Ahoj&quot;</span><span class="p">)</span>


<span class="nd">@pridej_pozdrav</span>
<span class="k">def</span> <span class="nf">nazdar</span><span class="p">():</span>
    <span class="nb">print</span><span class="p">(</span><span class="s2">&quot;Nazdar&quot;</span><span class="p">)</span>


<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="k">for</span> <span class="n">f</span> <span class="ow">in</span> <span class="n">funkce</span><span class="p">:</span>
        <span class="n">f</span><span class="p">()</span>
</pre></div><p>Zkuste přidat ještě jeden pozdrav.</p>
<div class="admonition note"><p>V tomto příkladu jde o docela zbytečné použití dekorátorů. Ukazuje ale
praktický způsob, jak řešit registraci funkcí. Stejné řešení používá
například knihovna <code>flask</code> pro definování webových služeb nebo <code>click</code> pro
vytváření příkazů pro terminál.</p>
</div><h2 id="priklad_1_trasovani_volani_funkci">Příklad 1 – trasování volání funkcí
<a href="#header-priklad_1_trasovani_volani_funkci" class="header-link">#</a>
</h2>
<p>Podívejme se třeba na tuto na pohled nevinnou funkci. Počítá, jak vypadá <em>n</em>-té
číslo ve Fibonacciho posloupnosti. Funguje docela pěkně, pokud jí nezadáme jako
argument příliš velké číslo. Na autorově počítači příliš velká čísla začínají
kolem 35.</p>
<div class="highlight"><pre><span></span><span class="k">def</span> <span class="nf">fib</span><span class="p">(</span><span class="n">x</span><span class="p">):</span>
    <span class="sd">&quot;&quot;&quot;Spočítá x-té číslo ve Fibonacciho posloupnosti.&quot;&quot;&quot;</span>
    <span class="k">if</span> <span class="n">x</span> <span class="o">&lt;=</span> <span class="mi">1</span><span class="p">:</span>
        <span class="k">return</span> <span class="n">x</span>
    <span class="k">return</span> <span class="n">fib</span><span class="p">(</span><span class="n">x</span> <span class="o">-</span> <span class="mi">1</span><span class="p">)</span> <span class="o">+</span> <span class="n">fib</span><span class="p">(</span><span class="n">x</span> <span class="o">-</span> <span class="mi">2</span><span class="p">)</span>
</pre></div><p>Napíšeme si jednoduchý dekorátor, který nám bude vypisovat informace o tom, co
se ve funkci děje.</p>
<div class="highlight"><pre><span></span><span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="nb">print</span><span class="p">(</span><span class="s2">&quot;Aplikuju dekorátor&quot;</span><span class="p">)</span>
    <span class="k">return</span> <span class="n">func</span>


<span class="nd">@co_se_deje</span>
<span class="k">def</span> <span class="nf">fib</span><span class="p">(</span><span class="n">x</span><span class="p">):</span>
    <span class="sd">&quot;&quot;&quot;Spočítá x-té číslo ve Fibonacciho posloupnosti.&quot;&quot;&quot;</span>
    <span class="k">if</span> <span class="n">x</span> <span class="o">&lt;=</span> <span class="mi">1</span><span class="p">:</span>
        <span class="k">return</span> <span class="n">x</span>
    <span class="k">return</span> <span class="n">fib</span><span class="p">(</span><span class="n">x</span> <span class="o">-</span> <span class="mi">1</span><span class="p">)</span> <span class="o">+</span> <span class="n">fib</span><span class="p">(</span><span class="n">x</span> <span class="o">-</span> <span class="mi">2</span><span class="p">)</span>

<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="nb">print</span><span class="p">(</span><span class="n">fib</span><span class="p">(</span><span class="mi">4</span><span class="p">))</span>
</pre></div><p>Tento dekorátor funkci nijak nemění. Akorát nám oznámí, že byl aplikovaný. V
těle dekorátoru ale můžeme nadefinovat novou funkci a vrátit ji.</p>
<p>Zkusme si to:</p>
<div class="highlight"><pre><span></span><span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="k">def</span> <span class="nf">nahradni_funkce</span><span class="p">(</span><span class="n">x</span><span class="p">):</span>
        <span class="k">return</span> <span class="s2">&quot;Spočítej si to sám!&quot;</span>

    <span class="k">return</span> <span class="n">nahradni_funkce</span>
</pre></div><p>Nebo můžeme vrátit funkci, která akorát zavolá tu původní.</p>
<div class="highlight"><pre><span></span><span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="k">def</span> <span class="nf">nahradni_funkce</span><span class="p">(</span><span class="n">x</span><span class="p">):</span>
        <span class="k">return</span> <span class="n">func</span><span class="p">(</span><span class="n">x</span><span class="p">)</span>

    <span class="k">return</span> <span class="n">nahradni_funkce</span>
</pre></div><p>Pojďme vracenou funkci rozšířit tak, aby vypisovala informace o tom, co dělá.</p>
<div class="highlight"><pre><span></span><span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="k">def</span> <span class="nf">nahradni_funkce</span><span class="p">(</span><span class="n">x</span><span class="p">):</span>
        <span class="nb">print</span><span class="p">(</span><span class="sa">f</span><span class="s2">&quot;Voláme </span><span class="si">{</span><span class="n">func</span><span class="o">.</span><span class="vm">__name__</span><span class="si">}</span><span class="s2">(</span><span class="si">{</span><span class="n">x</span><span class="si">}</span><span class="s2">)&quot;</span><span class="p">)</span>
        <span class="k">return</span> <span class="n">func</span><span class="p">(</span><span class="n">x</span><span class="p">)</span>

    <span class="k">return</span> <span class="n">nahradni_funkce</span>
</pre></div><p>Úkol: upravte dekorátor tak, aby vypisoval i vypočítanou hodnotu.</p>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="k">def</span> <span class="nf">nahradni_funkce</span><span class="p">(</span><span class="n">x</span><span class="p">):</span>
        <span class="nb">print</span><span class="p">(</span><span class="sa">f</span><span class="s2">&quot;Voláme </span><span class="si">{</span><span class="n">func</span><span class="o">.</span><span class="vm">__name__</span><span class="si">}</span><span class="s2">(</span><span class="si">{</span><span class="n">x</span><span class="si">}</span><span class="s2">)&quot;</span><span class="p">)</span>
        <span class="n">vysledek</span> <span class="o">=</span> <span class="n">func</span><span class="p">(</span><span class="n">x</span><span class="p">)</span>
        <span class="nb">print</span><span class="p">(</span><span class="sa">f</span><span class="s2">&quot;Výsledek </span><span class="si">{</span><span class="n">func</span><span class="o">.</span><span class="vm">__name__</span><span class="si">}</span><span class="s2">(</span><span class="si">{</span><span class="n">x</span><span class="si">}</span><span class="s2">) = </span><span class="si">{</span><span class="n">vysledek</span><span class="si">}</span><span class="s2">&quot;</span><span class="p">)</span>
        <span class="k">return</span> <span class="n">vysledek</span>

    <span class="k">return</span> <span class="n">nahradni_funkce</span>
</pre></div>
    </div>
</div><div class="admonition note"><p>Tento dekorátor není úplně praktický. Pokud toho vypíše trochu víc, tak už se
v tom logu nikdo nevyzná. Myšlenka jako taková ovšem není úplně špatná. Kdyby
třeba dekorátor počítal, kolikrát se funkce spustí, a jak dlouho obvykle
trvá, mohl by nám pomoct najít místa pro optimalizaci.</p>
</div><h3 id="napoveda_pro_funkce">Nápověda pro funkce
<a href="#header-napoveda_pro_funkce" class="header-link">#</a>
</h3>
<p>Zkuste si v interaktivní konzoli Pythonu spustit následující příklad:</p>
<div class="highlight"><pre><span></span><span class="gp">&gt;&gt;&gt; </span><span class="n">help</span><span class="p">(</span><span class="nb">print</span><span class="p">)</span>
<span class="go">Help on built-in function print in module builtins:</span>

<span class="go">print(...)</span>
<span class="go">    print(value, ..., sep=&#39; &#39;, end=&#39;\n&#39;, file=sys.stdout, flush=False)</span>

<span class="go">    Prints the values to a stream, or to sys.stdout by default.</span>
<span class="go">    Optional keyword arguments:</span>
<span class="go">    file:  a file-like object (stream); defaults to the current sys.stdout.</span>
<span class="go">    sep:   string inserted between values, default a space.</span>
<span class="go">    end:   string appended after the last value, default a newline.</span>
<span class="go">    flush: whether to forcibly flush the stream.</span>
</pre></div><p>Dostaneme krátkou nápovědu o tom, jak používat funkci <code>print</code>.</p>
<p>Odkud se tato nápověda bere? Z dokumentačního komentáře. Takže bychom měli
dostat pěknou nápovědu třeba i pro naši známou funkci <code>fib</code>.</p>
<div class="highlight"><pre><span></span><span class="gp">&gt;&gt;&gt; </span><span class="kn">from</span> <span class="nn">fib</span> <span class="kn">import</span> <span class="n">fib</span>
<span class="gp">&gt;&gt;&gt; </span><span class="n">help</span><span class="p">(</span><span class="n">fib</span><span class="p">)</span>
<span class="go">Help on function nahradni_funkce in module fib:</span>

<span class="go">nahradni_funkce(x)</span>

<span class="go">&gt;&gt;&gt;</span>
</pre></div><p>Něco je špatně. Protože jsme původní implementaci funkce <code>fib</code> pomocí
dekorátoru nahradili naší pomocnou funkcí, komentář se cestou ztratil. Mohli
bychom přidat dokumentační komentář k náhradní funkci, ale přece nebudeme
stejný kód kopírovat dvakrát.</p>
<p>Standardní knihovna má naštěstí možnost, jak to snadno opravit. V modulu
<code>functools</code> je definovaný dekorátor <code>wraps</code>, který umí zkopírovat dokumentační
komentář a jméno z jedné funkce do druhé.</p>
<div class="highlight"><pre><span></span><span class="kn">import</span> <span class="nn">functools</span>


<span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="nd">@functools</span><span class="o">.</span><span class="n">wraps</span><span class="p">(</span><span class="n">func</span><span class="p">)</span>
    <span class="k">def</span> <span class="nf">nahradni_funkce</span><span class="p">(</span><span class="n">x</span><span class="p">):</span>
        <span class="k">pass</span>
</pre></div><div class="highlight"><pre><span></span><span class="gp">&gt;&gt;&gt; </span><span class="kn">from</span> <span class="nn">fib</span> <span class="kn">import</span> <span class="n">fib</span>
<span class="gp">&gt;&gt;&gt; </span><span class="n">help</span><span class="p">(</span><span class="n">fib</span><span class="p">)</span>
<span class="go">Help on function fib in module fib:</span>

<span class="go">fib(x)</span>
<span class="go">    Spočítá x-té číslo ve Fibonacciho posloupnosti.</span>

<span class="go">&gt;&gt;&gt;</span>
</pre></div><h3 id="predavani_vsech_argumentu">Předávání všech argumentů.
<a href="#header-predavani_vsech_argumentu" class="header-link">#</a>
</h3>
<p>Při psaní dekorátorů je dobré myslet na to, jak moc univerzální by měly být.
Například náš <code>co_se_deje</code> momentálně funguje pouze pro funkce, které mají
jeden argument.</p>
<p>To je ale docela hloupé omezení. Stejně dobře bychom mohli chtít sledovat
volání jiné funkce, která má třeba argumentů víc.</p>
<p>Pokud dekorátor nepotřebuje vědět nic o argumentech funkce, je docela praktické
jej nadefinovat tak, aby byly prostě všechny předal dál, ať už jich je kolik
chce.</p>
<p>To můžeme udělat následovně:</p>
<div class="highlight"><pre><span></span><span class="k">def</span> <span class="nf">co_se_deje</span><span class="p">(</span><span class="n">func</span><span class="p">):</span>
    <span class="nd">@functools</span><span class="o">.</span><span class="n">wraps</span><span class="p">(</span><span class="n">func</span><span class="p">)</span>
    <span class="k">def</span> <span class="nf">nahradni_funkce</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">):</span>
        <span class="nb">print</span><span class="p">(</span><span class="sa">f</span><span class="s2">&quot;Voláme </span><span class="si">{</span><span class="n">func</span><span class="o">.</span><span class="vm">__name__</span><span class="si">}{</span><span class="n">args</span><span class="si">}</span><span class="s2">&quot;</span><span class="p">)</span>
        <span class="n">vysledek</span> <span class="o">=</span> <span class="n">func</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">)</span>
        <span class="nb">print</span><span class="p">(</span><span class="sa">f</span><span class="s2">&quot;Výsledek </span><span class="si">{</span><span class="n">func</span><span class="o">.</span><span class="vm">__name__</span><span class="si">}{</span><span class="n">args</span><span class="si">}</span><span class="s2"> = </span><span class="si">{</span><span class="n">vysledek</span><span class="si">}</span><span class="s2">&quot;</span><span class="p">)</span>
        <span class="k">return</span> <span class="n">vysledek</span>
    <span class="k">return</span> <span class="n">nahradni_funkce</span>
</pre></div><p>Do n-tice <code>args</code> posbíráme všechny poziční argumenty, do slovníku <code>kwargs</code>
všechny pojmenované argumenty. A při volání dekorované funkce je všechny zase
předáme dál.</p>
<p>Ve výstupu teď používáme pouze poziční argumenty. Přidání těch pojmenovaných je
cvičení pro čtenáře.</p>
<h2 id="priklad_2_opakovani_http_pozadavku">Příklad 2 – opakování HTTP požadavků
<a href="#header-priklad_2_opakovani_http_pozadavku" class="header-link">#</a>
</h2>
<p>Pokud náš program musí pracovat s nějakou externí službou nebo systémem, může
se stát, že komunikace mezi nimi nebude vždy bezproblémová. Pěkný příklad je
třeba stahování webové stránky se špatným připojením. S tím z Pythonu nic
udělat nemůžeme.</p>
<p>Můžeme ale zkusit požadavek zopakovat, pokud poznáme, že je to typ chyby, kde
opakování může pomoct.</p>
<p>Začneme s jednoduchým programem, který udělá HTTP požadavek.</p>
<div class="admonition note"><p>Následující příklady používají knihovnu <em>requests</em>. Nainstalujte si ji, pokud ji
ve virtuálním prostředí ještě nemáte.</p>
</div><div class="highlight"><pre><span></span><span class="kn">import</span> <span class="nn">requests</span>

<span class="k">def</span> <span class="nf">stahni</span><span class="p">():</span>
    <span class="sd">&quot;&quot;&quot;Stáhne stránku a něco s ní udělá.&quot;&quot;&quot;</span>
    <span class="nb">print</span><span class="p">(</span><span class="s2">&quot;Stahuju stránku&quot;</span><span class="p">)</span>
    <span class="n">odpoved</span> <span class="o">=</span> <span class="n">requests</span><span class="o">.</span><span class="n">get</span><span class="p">(</span><span class="s2">&quot;https://httpbin.org/status/200,400,500&quot;</span><span class="p">)</span>
    <span class="nb">print</span><span class="p">(</span><span class="sa">f</span><span class="s2">&quot;Dostali jsme </span><span class="si">{</span><span class="n">odpoved</span><span class="o">.</span><span class="n">status_code</span><span class="si">}</span><span class="s2">&quot;</span><span class="p">)</span>
    <span class="n">odpoved</span><span class="o">.</span><span class="n">raise_for_status</span><span class="p">()</span>
    <span class="k">return</span> <span class="s2">&quot;OK&quot;</span>


<span class="k">if</span> <span class="vm">__name__</span> <span class="o">==</span> <span class="s2">&quot;__main__&quot;</span><span class="p">:</span>
    <span class="n">stahni</span><span class="p">()</span>
</pre></div><p>Použitá stránka náhodně odpoví jedním z vyjmenovaných kódu, takže ve dvou
třetinách případů bychom měli dostat chybu. Pokud požadavek zkusíme zopakovat,
máme dobrou šanci, že to projde.</p>
<p>Začneme s jednoduchým dekorátorem, který jenom zavolá funkci.</p>
<div class="highlight"><pre><span></span><span class="k">def</span> <span class="nf">opakuj_pri_neuspechu</span><span class="p">(</span><span class="n">func</span><span class="p">):</span>
    <span class="sd">&quot;&quot;&quot;Pokud volání funkce vyhodí výjimku, budeme ji ignorovat a zkusíme funkci</span>
<span class="sd">    zavolat znovu.</span>
<span class="sd">    &quot;&quot;&quot;</span>
    <span class="nd">@functools</span><span class="o">.</span><span class="n">wraps</span><span class="p">(</span><span class="n">func</span><span class="p">)</span>
    <span class="k">def</span> <span class="nf">nahradni_funkce</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">):</span>
        <span class="k">return</span> <span class="n">func</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">)</span>

    <span class="k">return</span> <span class="n">nahradni_funkce</span>


<span class="nd">@opakuj_pri_neuspechu</span>
<span class="k">def</span> <span class="nf">stahni</span><span class="p">():</span>
    <span class="sd">&quot;&quot;&quot;Stáhne stránku a něco s ní udělá.&quot;&quot;&quot;</span>
    <span class="nb">print</span><span class="p">(</span><span class="s2">&quot;Stahuju stránku&quot;</span><span class="p">)</span>
    <span class="n">odpoved</span> <span class="o">=</span> <span class="n">requests</span><span class="o">.</span><span class="n">get</span><span class="p">(</span><span class="s2">&quot;https://httpbin.org/status/200,400,500&quot;</span><span class="p">)</span>
    <span class="nb">print</span><span class="p">(</span><span class="sa">f</span><span class="s2">&quot;Dostali jsme </span><span class="si">{</span><span class="n">odpoved</span><span class="o">.</span><span class="n">status_code</span><span class="si">}</span><span class="s2">&quot;</span><span class="p">)</span>
    <span class="n">odpoved</span><span class="o">.</span><span class="n">raise_for_status</span><span class="p">()</span>
    <span class="k">return</span> <span class="s2">&quot;OK&quot;</span>
</pre></div><p>Co by měla dělat naše náhradní funkce? Donekonečna bude zkoušet zavolat
dekorovanou funkci. Pokud se to podaří, vrátí její výsledek. Pokud dostaneme
výjimku <code>requests.exceptions.HTTPError</code>, chvilku počkáme, a půjdeme na další
pokus.</p>
<div class="highlight"><pre><span></span><span class="kn">import</span> <span class="nn">functools</span>
<span class="kn">import</span> <span class="nn">time</span>

<span class="kn">import</span> <span class="nn">requests</span>


<span class="k">def</span> <span class="nf">opakuj_pri_neuspechu</span><span class="p">(</span><span class="n">func</span><span class="p">):</span>
    <span class="sd">&quot;&quot;&quot;Pokud volání funkce vyhodí výjimku, budeme ji ignorovat a zkusíme funkci</span>
<span class="sd">    zavolat znovu.</span>
<span class="sd">    &quot;&quot;&quot;</span>

    <span class="nd">@functools</span><span class="o">.</span><span class="n">wraps</span><span class="p">(</span><span class="n">func</span><span class="p">)</span>
    <span class="k">def</span> <span class="nf">nahradni_funkce</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">):</span>
        <span class="k">while</span> <span class="kc">True</span><span class="p">:</span>
            <span class="k">try</span><span class="p">:</span>
                <span class="k">return</span> <span class="n">func</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">)</span>
            <span class="k">except</span> <span class="n">requests</span><span class="o">.</span><span class="n">exceptions</span><span class="o">.</span><span class="n">HTTPError</span><span class="p">:</span>
                <span class="nb">print</span><span class="p">(</span><span class="s2">&quot;Chyba, zkusíme to znovu&quot;</span><span class="p">)</span>
                <span class="n">time</span><span class="o">.</span><span class="n">sleep</span><span class="p">(</span><span class="mi">1</span><span class="p">)</span>

    <span class="k">return</span> <span class="n">nahradni_funkce</span>


<span class="nd">@opakuj_pri_neuspechu</span>
<span class="k">def</span> <span class="nf">stahni</span><span class="p">():</span>
    <span class="sd">&quot;&quot;&quot;Stáhne stránku a něco s ní udělá.&quot;&quot;&quot;</span>
    <span class="nb">print</span><span class="p">(</span><span class="s2">&quot;Stahuju stránku&quot;</span><span class="p">)</span>
    <span class="n">odpoved</span> <span class="o">=</span> <span class="n">requests</span><span class="o">.</span><span class="n">get</span><span class="p">(</span><span class="s2">&quot;https://httpbin.org/status/200,400,500&quot;</span><span class="p">)</span>
    <span class="nb">print</span><span class="p">(</span><span class="sa">f</span><span class="s2">&quot;Dostali jsme </span><span class="si">{</span><span class="n">odpoved</span><span class="o">.</span><span class="n">status_code</span><span class="si">}</span><span class="s2">&quot;</span><span class="p">)</span>
    <span class="n">odpoved</span><span class="o">.</span><span class="n">raise_for_status</span><span class="p">()</span>
    <span class="k">return</span> <span class="s2">&quot;OK&quot;</span>
</pre></div><p>Teď by program měl vypisovat, že se snaží stránku stáhnout několikrát, a
opakovat to tak dlouho, dokud se to nepodaří.</p>
<p>Co když ale potřebujeme opakování pokusů na více místech, ale chceme reagovat
na jiné výjimky?</p>
<p>Mohli bychom si nadefinovat nový dekorátor pro každý typ výjimky, kterou
chceme chytat. To zní jako hodně práce a duplicitního kódu.</p>
<p>Místo toho můžeme dekorátor upravit tak, aby přijímal argumenty, a pak mu
s jejich pomocí řekneme, kterou výjimku ošetřovat.</p>
<p>Výraz za <code>@</code> musí při vyhodnocení vždy vracet funkci, která se chová jako
dekorátor. Takže musíme přidat jednu vrstvu do našich vnořených funkcí.</p>
<p>Funkce <code>opakuj_pri_neuspechu</code> je vlastně továrna na dekorátory. Vždy, když ji
zavoláme, vrátí nám funkci, která se chová podle našich potřeb a funguje jako
dekorátor.</p>
<div class="highlight"><pre><span></span><span class="kn">import</span> <span class="nn">functools</span>
<span class="kn">import</span> <span class="nn">time</span>

<span class="kn">import</span> <span class="nn">requests</span>


<span class="k">def</span> <span class="nf">opakuj_pri_neuspechu</span><span class="p">(</span><span class="n">vyjimka</span><span class="p">):</span>

    <span class="k">def</span> <span class="nf">dekorator</span><span class="p">(</span><span class="n">func</span><span class="p">):</span>

        <span class="nd">@functools</span><span class="o">.</span><span class="n">wraps</span><span class="p">(</span><span class="n">func</span><span class="p">)</span>
        <span class="k">def</span> <span class="nf">nahradni_funkce</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">):</span>
            <span class="k">while</span> <span class="kc">True</span><span class="p">:</span>
                <span class="k">try</span><span class="p">:</span>
                    <span class="k">return</span> <span class="n">func</span><span class="p">(</span><span class="o">*</span><span class="n">args</span><span class="p">,</span> <span class="o">**</span><span class="n">kwargs</span><span class="p">)</span>
                <span class="k">except</span> <span class="n">vyjimka</span><span class="p">:</span>
                    <span class="nb">print</span><span class="p">(</span><span class="s2">&quot;Chyba, zkusíme to znovu&quot;</span><span class="p">)</span>
                    <span class="n">time</span><span class="o">.</span><span class="n">sleep</span><span class="p">(</span><span class="mi">1</span><span class="p">)</span>

        <span class="k">return</span> <span class="n">nahradni_funkce</span>

    <span class="k">return</span> <span class="n">dekorator</span>


<span class="nd">@opakuj_pri_neuspechu</span><span class="p">(</span><span class="n">requests</span><span class="o">.</span><span class="n">exceptions</span><span class="o">.</span><span class="n">HTTPError</span><span class="p">)</span>
<span class="k">def</span> <span class="nf">stahni</span><span class="p">():</span>
    <span class="sd">&quot;&quot;&quot;Stáhne stránku a něco s ní udělá.&quot;&quot;&quot;</span>
    <span class="nb">print</span><span class="p">(</span><span class="s2">&quot;Stahuju stránku&quot;</span><span class="p">)</span>
    <span class="n">odpoved</span> <span class="o">=</span> <span class="n">requests</span><span class="o">.</span><span class="n">get</span><span class="p">(</span><span class="s2">&quot;https://httpbin.org/status/200,400,500&quot;</span><span class="p">)</span>
    <span class="nb">print</span><span class="p">(</span><span class="sa">f</span><span class="s2">&quot;Dostali jsme </span><span class="si">{</span><span class="n">odpoved</span><span class="o">.</span><span class="n">status_code</span><span class="si">}</span><span class="s2">&quot;</span><span class="p">)</span>
    <span class="n">odpoved</span><span class="o">.</span><span class="n">raise_for_status</span><span class="p">()</span>
    <span class="k">return</span> <span class="s2">&quot;OK&quot;</span>
</pre></div>
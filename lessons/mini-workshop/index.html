<div class="admonition note"><p>Tento workshop nejde projít jen tak z domu – je potřeba speciální příprava.
Pokyny pro organizátory najdeš
na <a href="naucse:page?lesson=micropython/mini-workshop&amp;page=organizers">podstránce</a>.</p>
</div><p>Vítej na workshopu MicroPythonu!
Dnes si ukážeme, jak programovat – jak říkat počítači, co má dělat.
Aktivita je určena lidem, kteří nikdy předtím neprogramovali.</p>
<p>K programování použijeme <em>programovací jazyk</em>.
To je způsob, jak počítačům zadávat příkazy – jazyk, kterému
rozumí jak počítače, tak lidé (programátoři).</p>
<p>Konkrétně dnes použijeme MicroPython – variantu jazyka Python přizpůsobenou na
ovládání malých zařízení.</p>
<p>Laptop použijeme vlastně jen kvůli klávesnici a monitoru; všechno zajímavé
se bude dít na té malé destičce, kterou vidíš vedle sebe a ze které vede
spousta drátů.
(Pro úplnost: je to deska <em>NodeMCU</em> s mikroprocesorem <em>ESP8266</em>.)</p>
<p>Dost povídání, pojďme na to!</p>
<h2 id="otevreni_prikazove_radky">Otevření příkazové řádky
<a href="#header-otevreni_prikazove_radky" class="header-link">#</a>
</h2>
<p><img src="naucse:static?filename=icon_terminal.png" style="float:right;height:5em;"></p>
<p>Klikni na <em>Activities</em>; potom vyber z levého panelu <em>Terminal</em> (ikonka
černého okýnka).</p>
<p>Objeví se <em>příkazová řádka</em> – černé okýnko s bílým textem,
kam můžeš zadávat příkazy.</p>
<h2 id="otevreni_komunikacniho_kanalu">Otevření komunikačního kanálu
<a href="#header-otevreni_komunikacniho_kanalu" class="header-link">#</a>
</h2>
<p>V příkazové řádce by měl být řádek končící dolarem.
Za ten dolar napiš:</p>
<div class="highlight"><pre><span></span>picocom -b <span class="m">115200</span> /dev/ttyUSB0
</pre></div><p>Opisuj opatrně, každé písmenko má smysl!
Pak zmáčkni Enter.
Měl by se objevit následující výpis:</p>
<div class="highlight"><pre><code>picocom v1.7

port is        : /dev/ttyUSB0
flowcontrol    : none
baudrate is    : 115200
parity is      : none
databits are   : 8
escape is      : C-a
local echo is  : no
noinit is      : no
noreset is     : no
nolock is      : no
send_cmd is    : sz -vv
receive_cmd is : rz -vv
imap is        : 
omap is        : 
emap is        : crcrlf,delbs,

Terminal ready</code></pre></div><p>Pak stiskni Enter.
Měly by se objevit tři zobáčky, kterými MicroPython prosí o instrukce:</p>
<div class="highlight"><pre><code>&gt;&gt;&gt;</code></pre></div><div style="page-break-after: always;"></div><h2 id="kalkulacka">Kalkulačka
<a href="#header-kalkulacka" class="header-link">#</a>
</h2>
<p>Za tři zobáčky můžeš zadat nějaký matematický příklad. MicroPython ho spočítá.
Zkus třeba tyhle (zobáčky nepiš, ty vypíše sám MicroPython:</p>
<div class="highlight"><pre><span></span><span class="gp">&gt;&gt;&gt; </span><span class="mi">1</span> <span class="o">+</span> <span class="mi">1</span>

<span class="gp">&gt;&gt;&gt; </span><span class="mi">1</span> <span class="o">-</span> <span class="mi">5</span>

<span class="gp">&gt;&gt;&gt; </span><span class="mi">3</span> <span class="o">*</span> <span class="mi">3</span>

<span class="gp">&gt;&gt;&gt; </span><span class="mi">1</span> <span class="o">/</span> <span class="mi">4</span>

<span class="gp">&gt;&gt;&gt; </span><span class="p">(</span><span class="mi">84</span> <span class="o">+</span> <span class="mi">5</span><span class="p">)</span> <span class="o">*</span> <span class="mi">100</span>
</pre></div><p>Poznáš co dělá hvězdička nebo lomítko?
Tipneš si, proč programátoři používají tyhle symboly, a ne třeba
<code>3 × 3</code> nebo <code>¼</code>?</p>
<p>Věděl/a jsi, že v Americe používají desetinnou tečku místo čárky?
Většina programovacích jazyků ji používá taky.</p>
<h2 id="svetylko">Světýlko
<a href="#header-svetylko" class="header-link">#</a>
</h2>
<p>MicroPython na našich destičkách má připravený objekt <code>led</code>, jehož metodou
<code>value</code> jde ovládat svítící dioda.
Stačí jen zadat správné příkazy:</p>
<div class="highlight"><pre><span></span><span class="gp">&gt;&gt;&gt; </span><span class="n">led</span><span class="o">.</span><span class="n">value</span><span class="p">(</span><span class="mi">1</span><span class="p">)</span>
<span class="gp">&gt;&gt;&gt; </span><span class="n">led</span><span class="o">.</span><span class="n">value</span><span class="p">(</span><span class="mi">0</span><span class="p">)</span>
</pre></div><h2 id="tlacitko">Tlačítko
<a href="#header-tlacitko" class="header-link">#</a>
</h2>
<p>K destičce je připojeno i tlačítko.
Metodou <code>btn.value()</code> se zeptáš, jestli je právě zmáčknuté, nebo ne.</p>
<div class="highlight"><pre><span></span><span class="gp">&gt;&gt;&gt; </span><span class="n">btn</span><span class="o">.</span><span class="n">value</span><span class="p">()</span>
</pre></div><p>Zkus tenhle příkaz zadat, zatímco tlačítko držíš.</p>
<h2 id="vyrazy">Výrazy
<a href="#header-vyrazy" class="header-link">#</a>
</h2>
<p>Informace o tom, jestli je tlačítko zmáčknuté – <code>btn.value()</code> – je číslo:
buď 0, nebo 1.
Výraz <code>btn.value()</code> můžeš použít kdekoliv, kde se objevuje číslo
0, nebo 1 – třeba pro rozsvícení nebo zhasnutí diody:</p>
<div class="highlight"><pre><span></span><span class="gp">&gt;&gt;&gt; </span><span class="n">led</span><span class="o">.</span><span class="n">value</span><span class="p">(</span><span class="n">btn</span><span class="o">.</span><span class="n">value</span><span class="p">())</span>
</pre></div><h2 id="cyklus">Cyklus
<a href="#header-cyklus" class="header-link">#</a>
</h2>
<p>Existuje způsob, jak nechat MicroPython něco opakovat stále dokola:
takzvaný <em>nekonečný cyklus</em>.
Na jeden řádek napiš <code>while True:</code> (s velkým T a dvojtečkou na konci)
a potom <em>tělo cyklu</em> – příkaz, který se má provést.
MicroPython tělo cyklu automaticky <em>odsadí</em> – přidá na začátek řádku
mezery. Ty mezery nemaž.</p>
<p>Nakonec několikrát stiskni Enter, dokud se program nespustí.</p>
<div class="highlight"><pre><span></span><span class="gp">&gt;&gt;&gt; </span><span class="k">while</span> <span class="kc">True</span><span class="p">:</span>
<span class="gp">... </span>    <span class="n">led</span><span class="o">.</span><span class="n">value</span><span class="p">(</span><span class="n">btn</span><span class="o">.</span><span class="n">value</span><span class="p">())</span>
<span class="gp">...
</span><span class="gp">...
</span></pre></div><p>Nekonečný cyklus se opakuje donekonečna.
Je ale způsob jak ho přerušit, až tě omrzí: zmáčkni
<kbd>Ctrl</kbd>+<kbd>C</kbd>.</p>
<div style="page-break-after: always;"></div><h2 id="motorek">Motorek
<a href="#header-motorek" class="header-link">#</a>
</h2>
<p>Další objekt, který můžeš použít, je <code>servo</code>.
Ten ovládá servomotor, který můžeš nastavit na konkrétní úhel. Třeba:</p>
<div class="highlight"><pre><span></span><span class="gp">&gt;&gt;&gt; </span><span class="n">servo</span><span class="o">.</span><span class="n">duty</span><span class="p">(</span><span class="mi">120</span><span class="p">)</span>
<span class="gp">&gt;&gt;&gt; </span><span class="n">servo</span><span class="o">.</span><span class="n">duty</span><span class="p">(</span><span class="mi">40</span><span class="p">)</span>
</pre></div><p>... nebo něco mezi tím.</p>
<p>Nepoužívej prosím čísla menší než 40 nebo větší než 120, motorek se tím může
ničit.</p>
<h2 id="matematika">Matematika
<a href="#header-matematika" class="header-link">#</a>
</h2>
<p>Před chvílí jsme si ukázali tento kód:</p>
<div class="highlight"><pre><span></span><span class="gp">&gt;&gt;&gt; </span><span class="n">led</span><span class="o">.</span><span class="n">value</span><span class="p">(</span><span class="n">btn</span><span class="o">.</span><span class="n">value</span><span class="p">())</span>
</pre></div><p>Hodnota <code>btn.value()</code> může být buď 1, nebo 0.
Pojďme ji použít pro motorek: chceme, aby se natočil buď na 40 nebo na
120, podle toho, jestli je tlačítko zmáčknuté.</p>
<p>Na to, abys z 0 nebo 1 udělal/a 40 nebo 120, je potřeba znát
trochu matematiky:</p>
<ul>
<li><var>X</var> + <code>0</code> × <var>Y</var> = <code>40</code></li>
<li><var>X</var> + <code>1</code> × <var>Y</var> = <code>120</code></li>
</ul>
<p>Jistě zvládneš vypočítat, že <var>X</var> = 40 a <var>Y</var> = 80.
Tyhle hodnoty doplnit do kódu:</p>
<div class="highlight"><pre><span></span><span class="gp">&gt;&gt;&gt; </span><span class="n">servo</span><span class="o">.</span><span class="n">duty</span><span class="p">(</span><span class="mi">40</span> <span class="o">+</span> <span class="n">btn</span><span class="o">.</span><span class="n">value</span><span class="p">()</span> <span class="o">*</span> <span class="mi">80</span><span class="p">)</span>
</pre></div><p>Změníš program tak, aby se natáčel na <code>50</code> nebo <code>90</code>?</p>
<p>Dokážeš výsledek dát do cyklu, aby program na zmáčknutí či puštění tlačítka
reagoval automaticky?</p>
<h2 id="barvy">Barvy
<a href="#header-barvy" class="header-link">#</a>
</h2>
<p>Poslední věc připojená k destičce je LED pásek s <em>několika</em> světýlky.
Každé z nich se dá nastavit na nějakou barvu.
Zkus si to:</p>
<div class="highlight"><pre><span></span><span class="gp">&gt;&gt;&gt; </span><span class="n">strip</span><span class="p">[</span><span class="mi">0</span><span class="p">]</span> <span class="o">=</span> <span class="n">RED</span>
<span class="gp">&gt;&gt;&gt; </span><span class="n">strip</span><span class="p">[</span><span class="mi">1</span><span class="p">]</span> <span class="o">=</span> <span class="n">GREEN</span>
<span class="gp">&gt;&gt;&gt; </span><span class="n">strip</span><span class="p">[</span><span class="mi">2</span><span class="p">]</span> <span class="o">=</span> <span class="n">BLUE</span>
<span class="gp">&gt;&gt;&gt; </span><span class="n">strip</span><span class="o">.</span><span class="n">write</span><span class="p">()</span>
</pre></div><p>První tři příkazy připravují jednotlivé barvy a poslední všechno připravené
pošle do LED pásku.
Až budeš experimentovat, nezapomeň na <code>strip.write()</code> – bez toho
se barvy neukážou.</p>
<div style="page-break-after: always;"></div><h2 id="program">Program
<a href="#header-program" class="header-link">#</a>
</h2>
<p><img src="naucse:static?filename=icon_gedit.png" style="float:right;height:5em;"></p>
<p>Teď si přestaneme jen tak hrát a začneme psát program.</p>
<p>Spusť <em>editor</em>: Klikni na <em>Activities</em>; potom vyber z levého panelu
<em>Text Editor</em> (ikonka zápisníku s tužkou).</p>
<p>Objeví se bílé okýnko, do kterého napiš:</p>
<div class="highlight"><pre><span></span><span class="n">strip</span><span class="p">[</span><span class="mi">0</span><span class="p">]</span> <span class="o">=</span> <span class="n">WHITE</span>
<span class="n">strip</span><span class="p">[</span><span class="mi">1</span><span class="p">]</span> <span class="o">=</span> <span class="n">OFF</span>
<span class="n">strip</span><span class="p">[</span><span class="mi">2</span><span class="p">]</span> <span class="o">=</span> <span class="n">OFF</span>
<span class="n">strip</span><span class="o">.</span><span class="n">write</span><span class="p">()</span>
</pre></div><p>Soubor ulož (<em>Save</em>) pod jménem <code>main.py</code>.</p>
<p>Potom se vrať k příkazové řádce a ukonči <code>picocom</code>:
stiskni <kbd>Ctrl</kbd>+<kbd>A</kbd> a pak <kbd>Ctrl</kbd>+<kbd>Q</kbd>.
Měl by se objevit řádek končící dolarem.</p>
<p>Za dolar napiš:</p>
<div class="highlight"><pre><span></span>ampy -p /dev/ttyUSB0 run main.py
</pre></div><p>... a stiskni <kbd>Enter</kbd>.
Tento příkaz soubor s programem do zařízení nahraje a rovnou spustí.</p>
<p>Zkus v editoru nastavit jiné barvy a program znovu uložit
(<kbd>Ctrl</kbd>+<kbd>S</kbd>).</p>
<p>Potom v příkazové řádce zmáčkni <em>šipku nahoru</em> <kbd>↑</kbd>.
Tím se vrátíš k předchozímu příkazu (<code>ampy</code>) a můžeš znovu stisknout
<kbd>Enter</kbd> a program spustit.</p>
<h2 id="blikani">Blikání
<a href="#header-blikani" class="header-link">#</a>
</h2>
<p>Tady je program, který rozbliká LED pásek.
Ukazuje větší cyklus, a navíc funkci <code>sleep</code>, která MicroPython na chvíli
zdrží: <code>sleep(1/4)</code> čeká čtvrtinu sekundy.</p>
<p>Při přepisování dávej pozor na odsazení – řádky vevnitř v cyklu musí být
všechny odsazené o čtyři mezery.</p>
<div class="highlight"><pre><span></span><span class="n">strip</span><span class="p">[</span><span class="mi">0</span><span class="p">]</span> <span class="o">=</span> <span class="n">OFF</span>
<span class="n">strip</span><span class="p">[</span><span class="mi">1</span><span class="p">]</span> <span class="o">=</span> <span class="n">OFF</span>
<span class="n">strip</span><span class="p">[</span><span class="mi">2</span><span class="p">]</span> <span class="o">=</span> <span class="n">OFF</span>

<span class="k">while</span> <span class="kc">True</span><span class="p">:</span>
    <span class="n">strip</span><span class="p">[</span><span class="mi">0</span><span class="p">]</span> <span class="o">=</span> <span class="n">RED</span>
    <span class="n">strip</span><span class="p">[</span><span class="mi">1</span><span class="p">]</span> <span class="o">=</span> <span class="n">OFF</span>
    <span class="n">strip</span><span class="o">.</span><span class="n">write</span><span class="p">()</span>
    <span class="n">sleep</span><span class="p">(</span><span class="mi">1</span><span class="o">/</span><span class="mi">4</span><span class="p">)</span>

    <span class="n">strip</span><span class="p">[</span><span class="mi">0</span><span class="p">]</span> <span class="o">=</span> <span class="n">OFF</span>
    <span class="n">strip</span><span class="p">[</span><span class="mi">1</span><span class="p">]</span> <span class="o">=</span> <span class="n">RED</span>
    <span class="n">strip</span><span class="o">.</span><span class="n">write</span><span class="p">()</span>
    <span class="n">sleep</span><span class="p">(</span><span class="mi">1</span><span class="o">/</span><span class="mi">4</span><span class="p">)</span>
</pre></div><h2 id="semafor">Semafor
<a href="#header-semafor" class="header-link">#</a>
</h2>
<p><img src="naucse:static?filename=semafor.gif" style="float:right;height:5em;"></p>
<p>Dokážeš naprogramovat semafor?</p>
<p>Se závorou?</p>
<h2 id="cyklus_s_podminkou">Cyklus s podmínkou
<a href="#header-cyklus_s_podminkou" class="header-link">#</a>
</h2>
<p>Cykly nemusí být jen nekonečné.
Tady je cyklus, který čeká dokud není stisknuté tlačítko.</p>
<p>Potom se rozsvítí světlo – všimni si, že příkaz <code>led.value(1)</code> už není
odsazený. Není součást cyklu.</p>
<div class="highlight"><pre><span></span><span class="n">led</span><span class="o">.</span><span class="n">value</span><span class="p">(</span><span class="mi">0</span><span class="p">)</span>

<span class="k">while</span> <span class="n">btn</span><span class="o">.</span><span class="n">value</span><span class="p">():</span>
    <span class="n">sleep</span><span class="p">(</span><span class="mi">1</span><span class="o">/</span><span class="mi">100</span><span class="p">)</span>

<span class="n">led</span><span class="o">.</span><span class="n">value</span><span class="p">(</span><span class="mi">1</span><span class="p">)</span>
</pre></div><h2 id="alarm">Alarm
<a href="#header-alarm" class="header-link">#</a>
</h2>
<p>Polož na tlačítko nějaký těžší předmět (třeba myš) tak, aby bylo zmáčknuté.
Když někdo předmět vezme, tlačítko přestane být zmáčknuté.</p>
<p>Napiš program, který na to bude čekat a jakmile někdo myš ukradne,
LED pásek začne zuřivě blikat.</p>
<h2 id="konec">Konec?
<a href="#header-konec" class="header-link">#</a>
</h2>
<p>Tím dnešní krátká exkurze do světa MicroPythonu končí.
Jestli tě programování zaujalo a chceš v něm pokračovat, dej nám vědět!</p>
<p>Nebo pak z klidu domova napiš Petrovi na pviktori@redhat.com.</p>
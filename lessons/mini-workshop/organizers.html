<h1 id="pokyny_pro_organizatory">Pokyny pro organizátory
<a href="#header-pokyny_pro_organizatory" class="header-link">#</a>
</h1>
<p>Tento motivační wokshop s MicroPythonem potřebuje speciální hardware.
Tady je popsáno, jak jsme všechno připravili.</p>
<h2 id="nakupni_seznam">Nákupní seznam
<a href="#header-nakupni_seznam" class="header-link">#</a>
</h2>
<dl>
<dt></dt><dt>NodeMCU Devkit v2</dt><dd><p>Dá se koupit z Číny, např.
z <a href="https://www.aliexpress.com/wholesale?SearchText=nodemcu+v2+esp8266+ch340">Aliexpressu</a>.</p>
</dd><dt></dt><dt>Malé nepájivé pole (Mini Breadboard)</dt><dd><p>Dá se koupit z Číny, např.
z <a href="https://www.aliexpress.com/wholesale?SearchText=mini+breadboard+170">Aliexpressu</a>.</p>
</dd><dt></dt><dt>Modul s tlačítkem</dt><dd><p>Dá se koupit z Číny, např.
z <a href="https://www.aliexpress.com/wholesale?SearchText=impact+switch+module+dupont">Aliexpressu</a>.</p>
</dd><dt></dt><dt>Modrá LED (<var>U<sub>f</sub></var>=3,3V)</dt><dd><p>Dá se koupit z Číny, nebo např.
v <a href="https://www.gme.cz/led-kulate-pouzdro?tech_par[103][]=18997&amp;showFilter=103">GME</a>.</p>
</dd><dt></dt><dt>Pásek s 8 LED moduly WS2812 s konektorem</dt><dd><p>Dá se koupit po metrech z Číny, např.
v <a href="https://www.aliexpress.com/wholesale?SearchText=ws2812+strip">Aliexpressu</a>,
rozstříhat, a napájet na konektory – opět např.
z <a href="https://www.aliexpress.com/wholesale?SearchText=3+pin+WS2812+connector">Aliexpressu</a>.</p>
</dd><dt></dt><dt>Malý servomotor, např. TowerPro SG92R</dt><dd><p>Dá se koupit z Číny, např.
v <a href="https://www.aliexpress.com/wholesale?SearchText=sg92r">Aliexpressu</a>.</p>
</dd><dt></dt><dt>Spojovací drátky</dt><dd><p>Opět se dají koupit z Číny, např.
v <a href="https://www.aliexpress.com/wholesale?SearchText=dupont+jumper+cable+m-m">Aliexpressu</a>.
<br>
Jsou potřeba takové, aby se jimi dal připojit LED pásek a motorek
k nepájivému poli.</p>
</dd><dt></dt><dt>MicroUSB kabel</dt><dd><p>Jak pro mobil. Doporučuji koupit kvalitní datový kabel.
Případně si můžou účastníci donést vlastní, je ale dobré jich mít pár
v zásobě, kdyby si přinesli nedatový kabel od nabíječky.</p>
</dd><dt></dt><dt>Počítač</dt><dd><p>Je potřeba i „velký“ počítač – hlavně kvůli obrazovce a klávesnici.
Viz nastavení níže.</p>
</dd></dl><h2 id="priprava_hardwaru">Příprava hardwaru
<a href="#header-priprava_hardwaru" class="header-link">#</a>
</h2>
<p>NodeMCU zasuň do nepájivého pole, aby na každé delší straně zbyla řada dírek.
Do nich zapoj komponenty:</p>
<table>
<thead><tr>
<th style="text-align:right">Pin</th>
<th style="text-align:left">– Součástka</th>
</tr>
</thead>
<tbody>
<tr>
<td style="text-align:right">D1</td>
<td style="text-align:left">– Anoda LED (delší nožička)</td>
</tr>
<tr>
<td style="text-align:right">D2</td>
<td style="text-align:left">– Katoda LED (kratší nožička)</td>
</tr>
<tr>
<td style="text-align:right">3V3</td>
<td style="text-align:left">– <code>VCC</code> tlačítka</td>
</tr>
<tr>
<td style="text-align:right">GND</td>
<td style="text-align:left">– <code>GND</code> tlačítka</td>
</tr>
<tr>
<td style="text-align:right">D5</td>
<td style="text-align:left">– <code>OUT</code> tlačítka</td>
</tr>
<tr>
<td style="text-align:right">D6</td>
<td style="text-align:left">– <code>DI</code> LED pásku</td>
</tr>
<tr>
<td style="text-align:right">D8</td>
<td style="text-align:left">– <code>Data</code> servomotoru</td>
</tr>
<tr>
<td style="text-align:right">GND</td>
<td style="text-align:left">– <code>GND</code> servomotoru</td>
</tr>
<tr>
<td style="text-align:right">3V3</td>
<td style="text-align:left">– <code>VCC</code> servomotoru</td>
</tr>
<tr>
<td style="text-align:right">GND</td>
<td style="text-align:left">– <code>GND</code> LED pásku</td>
</tr>
<tr>
<td style="text-align:right">Vin</td>
<td style="text-align:left">– <code>+5V</code> LED pásku</td>
</tr>
</tbody>
</table>
<p>Nejsou-li vstupy servomotorku označené, bývá červený VCC, hnědý GND,
zbylý Data.</p>
<p><span class="figure"><a href="naucse:static?filename=module_full.jpg"><img src="naucse:static?filename=module_full.jpg" alt="Fotografie modulu s veškerým příslušenstvím"></a></span></p>
<p><span class="figure"><a href="naucse:static?filename=module_detail.jpg"><img src="naucse:static?filename=module_detail.jpg" alt="Detailní záběr na osazené nepájivé pole"></a></span></p>
<h2 id="priprava_pocitace">Příprava počítače
<a href="#header-priprava_pocitace" class="header-link">#</a>
</h2>
<p>Na workshop doporučujeme použít počítače s <a href="https://getfedora.org/">Fedorou</a> Workstation 25.
Pár věcí je potřeba nastavit:</p>
<ul>
<li><p>Uživatel musí být členem skupiny <code>dialout</code>:</p>
<div class="highlight"><pre><span></span><span class="gp">$ </span>sudo usermod -a -G dialout <span class="k">$(</span>whoami<span class="k">)</span>
<span class="gp">$ </span>su - <span class="k">$(</span>whoami<span class="k">)</span>
</pre></div><p>(Po tomto nastavení je potřeba se přihlásit a znovu odhlásit,
případně v každém terminálu zadat <code>su - $(whoami)</code>.)</p>
</li>
<li><p>Musí být nainstalované balíčky <code>picocom</code> a <code>ampy</code>:</p>
<div class="highlight"><pre><span></span><span class="gp">$ </span>sudo dnf install picocom ampy
</pre></div><p>(Na jiných systémech nemusí být <code>ampy</code> v systémových repozitářích.
V takovém případě se dá nainstalovat pomocí
<code>python3 -m pip install --user adafruit-ampy</code>.)</p>
</li>
<li><p>Aplikace Terminal (<code>gnome-terminal</code>) a Textový editor (<code>gedit</code>)
jsme dali do oblíbených položek v GNOME.
(Klávesa Super – na klávesnici napsat Terminal – přetáhnout ikonku do levého
proužku. Zopakovat pro Gedit.)</p>
</li>
<li><p>Textový editor jsme nastavili pro Python: odsazování čtyřmi mezerami,
ukazování čísel řádků.
Podrobněji viz náš <a href="naucse:page?lesson=beginners/install-editor&amp;page=gedit">návod pro začátečníky</a>.</p>
</li>
<li><p>Nastavili jsme možnost výběru české/anglické klávesnice.
(Ikonka v pravém horním rohu obrazovky – ikonka s klíčem a šroubovákem –
Regional Settings)</p>
</li>
</ul>
<h2 id="firmware">Firmware
<a href="#header-firmware" class="header-link">#</a>
</h2>
<p>K flashování je potřeba stáhnout
binární obraz <a href="https://micropython.org/download#esp8266">MicroPythonu pro ESP8266</a> a
náš předpřipravený začátečnický soubor <a href="naucse:static?filename=boot.py">boot.py</a>.</p>
<p>Potřebné nástroje, <a href="https://github.com/espressif/esptool">esptool</a> a <a href="https://github.com/adafruit/ampy">ampy</a>, můžeme na Fedoře nainstalovat z balíčků:</p>
<div class="highlight"><pre><span></span><span class="gp">$ </span>sudo dnf install esptool ampy
</pre></div><div class="admonition note"><p>Na systémech, kde tyto nástroje v systémových balíčcích nejsou,
se dají nainstalovat do virtuálního prostředí:</p>
<div class="highlight"><pre><span></span><span class="gp">$ </span>python3 -m venv venv
<span class="gp">$ </span>. venv/bin/activate
<span class="gp gp-VirtualEnv">(venv)</span><span class="gp">$ </span>python -m pip install esptool adafruit-ampy
</pre></div></div><p>Připojíme NodeMCU přes USB a pomocí <code>esptool</code> ho naflashujeme:</p>
<div class="highlight"><pre><span></span><span class="gp gp-VirtualEnv">(venv)</span><span class="gp">$ </span>esptool.py --port /dev/ttyUSB0 erase_flash
<span class="gp gp-VirtualEnv">(venv)</span><span class="gp">$ </span>esptool.py --port /dev/ttyUSB0 --baud <span class="m">460800</span> write_flash <span class="m">0</span> esp8266-20161110-v1.8.6.bin
</pre></div><p>(Kdyby neexistovalo zařízení <code>/dev/ttyUSB0</code>, ve výstupu <code>dmesg | tail</code> se dá
dohledat, kam se NodeMCU připojilo. V takovém případě ale bude potřeba změnit
instrukce k workshopu.)</p>
<p>Nakonec na NodeMCU stiskneme tlačítko RST, pustíme a pak nahrajeme <code>boot.py</code>:</p>
<div class="highlight"><pre><span></span><span class="gp gp-VirtualEnv">(venv)</span><span class="gp">$ </span>ampy -p /dev/ttyUSB0 put boot.py
</pre></div><p>Soubor <code>boot.py</code> obsahuje testovací režim pro kontrolu, že je vše nahráno
správně.
Podržíme-li tlačítko na modulu stisknuté, po resetu (tlačítkem RST nebo
přpojením USB kabelu) se motorek otočí a modrá LED i LED pásek zablikají.</p>